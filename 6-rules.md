# قوانین شرکت در مسابقه رویداد هوش مصنوعی شریف سال ۲۰۲۱


اعضای تشکیل دهنده تیم ها باید افراد حقیقی باشند و استفاده از اکانت‌های غیر واقعی منجر به حذف تیم می‌گردد.

استفاده از بیش از یک حساب کاربری و حضور در بیش از یک تیم باعث حذف شدن فرد خاطی از مسابقه می‌شود.

می‌توانید از منابع موجود در اینترنت برای نوشتن کدتان استفاده کنید اما هرگونه رد و بدل شدن کد میان تیم‌ها غیر مجاز است و در انتها میان کدهای ارسالی کشف تقلب می‌شود و در صورت مشاهده تقلب، تیم‌های خاطی از مسابقه حذف می‌شوند.

همواره آخرین کد ارسال شده پس از کامپایل موفق به ارسال نهایی شما تبدیل خواهد شد.

توجه داشته باشید که برای هر رقابت ددلاین ارسال کد و ددلاین تغییر ارسال نهایی متفاوت است. پس از اتمام مهلت ارسال کد تا ددلاین تغییر ارسال نهایی زمان دارید تا کد نهایی خود را مشخص کنید.

بازی‌هایی که به دلیل نقص فنی با مشکل مواجه شوند دوباره اجرا شده و آخرین نتیجه مورد استناد قرار می‌گیرد.

همه ارسال‌های شما باید تلاش مستقیم برای بازی کردن باشند و در غیر این صورت از مسابقه حذف می‌شوید.

تضمینی برای در دسترس بودن کدها پس از مسابقه وجود ندارد.

هرگونه تلاش برای حمله به سایت و یا خراب کردن زیرساخت‌های مسابقه و ایجاد مشکل در سیستم اجرای بازی ممنوع است و پیگرد قانونی دارد و منجر به حذف شما از مسابقه می‌گردد.

تمام اطلاعات شما میان تیم برگزاری AIChallenge محفوظ است و تمام تلاش خود را برای حفظ آن‌ها می‌کنیم.

گذاشتن اسم‌های نامناسب بر روی پروفایل، یا اسم تیم، باعث حذف آن تیم از مسابقات خواهد شد.

شرکت‌کنندگان نمی‌توانند از بین برگزارکنندگان رویداد باشند.

ممکن است تا آخر مسابقات این قوانین تغییر کنند.
